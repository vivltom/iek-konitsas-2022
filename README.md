# iek-konitsas-2022
Αυτοματοποιημένη εκμετάλλευση της θερμότητας που παράγεται κατά την κομποστοποίηση
Η βασική ιδέα πίσω από την πρόταση, είναι να χρησιμοποιηθεί – εκμεταλλευθεί η θερμότητα που παράγεται κατά τη διάρκεια της κομποστοποίησης. Η κομποστοποίηση αποτελεί ήδη μια διαδικασία κυκλικής οικονομίας καθώς «άχρηστα» υλικά και περισσεύματα αυτών, δεν πετιούνται αλλά χρησιμοποιούνται ώστε μακροπρόθεσμα να παραχθεί μια ποσότητα υψηλής ποιότητας χώματος το οποίο με τη σειρά του θα χρησιμοποιηθεί στην γεωργία. Το χώμα που παράγεται είναι το συνηθέστερο και πιο γνωστό προϊόν της διαδικασίας. Απαιτεί από αρκετές ημέρες έως αρκετούς μήνες ώστε να υπάρξει κάτι έτοιμο προς εκμετάλλευση. Αυτό που δεν είναι ευρέως γνωστό είναι πως ο σωρός κομποστοποίησης, από τις πρώτες ημέρες, κατά τη διαδικασία της διάσπασης αναπτύσσει απρόσμενα υψηλές θερμοκρασίες που μπορεί να φτάσουν πάνω από τους 70 βαθμούς κελσίου. Οι θερμοκρασίες αυτές μπορεί να διατηρηθούν για μεγάλο χρονικό διάστημα και αυτό αποτελεί ευκαιρία εκμετάλλευσης. Στην περίπτωσή μας θα γίνει προσπάθεια πέρα από την μελέτη της πορείας της διαδικασίας να θερμανθεί παρακείμενο σπορείο για την πρόωρη ανάπτυξη σπορόφυτων .
	Υπ * Κύριος στόχος είναι η όσο το δυνατόν μακροπρόθεσμη εκμετάλλευση της θερμότητας και όχι η γρήγορη παραγωγή χώματος. Συνεπώς το γύρισμα – ανακάτεμα του σωρού δεν χρειάζεται να προβλεφθεί και να ληφθεί υπόψη 
Θεωρητικό υπόβαθρο της παρούσας πρότασης αποτελεί το πρόγραμμα 
Cornell small farms program
 ( https://smallfarms.cornell.edu/2012/10/compost-power/ ) 
Στόχοι της υλοποίησης είναι :
•	Να εκμεταλλευθεί ( να μεταφερθεί μέσω αντλίας σε κλειστό κύκλωμα νερού ) η παραγόμενη θερμότητα σε παρακείμενο σπορείο πρόωρης ανάπτυξης φυτών
•	Να μην επιτραπεί στον “σωρό” να αναπτύξει μεγαλύτερη θερμοκρασία από εκείνη που θα κατέστρεφε τους χρήσιμους μικροοργανισμούς
•	Να μελετηθεί μέσω της διασύνδεσης στο internet η πορεία ανάπτυξης της θερμοκρασίας ώστε να εξαχθούν χρήσιμα συμπεράσματα για τις
•	Η όλη υλοποίηση να είναι ενεργειακά αυτόνομη και μη διασυνδεμένη στο δίκτυο ηλεκτρισμού
•	Στα πλαίσια του μαθήματος ΕΡΓΑΛΕΙΑ ΑΝΑΠΤΥΞΗΣ ΕΦΑΡΜΟΓΩΝ ΙΝΤΕΡΝΕΤ – Β΄ ΕΞΑΜΗΝΟ – ΤΕΧΝΙΚΟΣ ΕΦΑΡΜΟΓΩΝ ΠΛΗΡΟΦΟΡΙΚΗΣ του ΔΙΕΚ Κόνιτσας να κατασκευαστεί ιστοσελίδα ( ΙΟΤ portal – interface και βάση δεδομένων ) μέσω της οποίας θα μπορεί ο οποιοσδήποτε να παρακολουθήσει την εξέλιξη της μελέτης.
Τον απαραίτητο εξοπλισμό αποτελούν : 
•	Εγκέφαλος της υλοποίησης θα είναι ένας μικροελεγκτής ESP8266 η ESP32 με δυνατότητα σύνδεσης στο διαδίκτυο ( WIFI ). ( κόστος 12€ )
•	Μια αντλία μεταφοράς θερμών υγρών 12V ( κόστος 20€ )
•	Αλφαδολάστιχο 3 μέτρα ( κόστος 6 € )
•	4 αισθητήρες θερμοκρασίας DS18B20 για τον έλεγχο θερμοκρασίας στο κάδο κομποστοποίησης, στο νερό και στα σπορεία. ( Κόστος 4 Χ 5€ = 20€ ) 
•	Ένα ηλιακό πάνελ για την φόρτιση της μπαταρίας 30W ( κόστος 30€ )
•	Ένας ρυθμιστής φόρτισης ( κόστος 10€ )
•	Ρελέ 5v ( κόστος 5€ ) 
•	Μια μπαταρία για την αποθήκευση της ενέργειας. Λόγω του υψηλού κόστους των μπαταριών θα γίνει απόπειρα να χρησιμοποιηθούν μπαταρίες αυτοκινήτων όντας άχρηστες μεν για την κύρια χρήση τους αλλά σε καλή κατάσταση ώστε να τροφοδοτήσουν μια αντλία και το σύνολο των απαιτήσεων του μικροελεγκτή. Άλλη μια εφαρμογή της κυκλικής οικονομίας και επαναχρησιμοποίησης προϊόντος. Παρόμοιες μπαταρίες μπορούν να βρεθούν σε συνεργεία – βενζινάδικα και πριν την οριστική τους καταστροφή - ανακύκλωση να χρησιμοποιηθούν για την παροχή ενέργειας σε project αυτοματισμού. Θα αναζητηθούν από την ομάδα ( κόστος 0 € )
•	Το σύνολο των υλικών για την κατασκευή του κάδου και των σπορείων θα γίνει με ιδία μέσα. ( κόστος 0 € )
•	Τυχόν επιπλέον ηλεκτρονικός εξοπλισμός θα καλυφθεί από το απόθεμα της ομάδας.
Προϋπολογισμός έργου 100€
